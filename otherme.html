<h1>Diğer Ben'e Hoşgeldiniz</h1>
<hr />
<p>Burada kişisel bilgilerime ek olarak oyuncu kimliğimden bahsetmek istiyorum. Bilgisayarla ilk tanışmam ve oyunlara olan tutkum lise son sınıfın başlarına kadar uzanmakta , ilk defa o yıllarda atari salonlarından internet kafelere terfi etmiş ve ilk multiplayer oyunum olan Age of Empires ile orada tanışmıştım. Sonrasında ise sırası tam olarak doğru olmasa bile Age of Empires devam serisi olan ikincisini, Red Alert I-II, Tiberian sun gibi RTS ağırlıklı bir oyun kariyeri başlangıcım oldu. Sonrasında ise hiç unutmuyorum cafe sahibi abimizin beyler süper bir oyun buldum her yerde bunu oynuyorlarmış diyerek bizlerin önüne o yıllarda daha yeni yeni popüler olmaya başlayan (yada en azından biz öyle biliyorduk) ve benimde ilk FPS oyunum olan Counter Strike 'ı sunmuştu. Bizlerde o yıllarda büyük bir keyifle uzun bir zaman oynamıştık CS'yi. Sonrasında ise PvP,Lord, Mustang,Order&Chaos, PK, Loot, item (aynen yazıldığı gibi okurduk bu kelimeyi biz o yıllarda ve halada öle okumaktayız) gibi daha bir çok kelimeyle hayatıma giren Ultima Online ile tanıştım ve insanın içindeki kötü olan her şeyi nasıl bir oyunda dışarı vurabilirmiş onu bizzat yaşayarak öğrendim. Mezarlıklarda adam kovalamak, birilerini abuk subuk bir yerlerde tuzağa düşürüp hunharca kesmek ve sonrasında önce cesedini parçalayıp daha sonrasında ise neyi var neyi yok en ufak şeye kadar lootlamak çok büyük keyif veriyordu ve işin asıl heyecan verici kısmı olan tüm bunların sizinde başınıza da gelebilme ihtimali insanda gerçek anlamda bir adrenalin patlamasına sebep oluyordu yada o yıllarda gençtik bizlere öyle geliyordu. Bu kadar UO yeter devam edelim hikayemize, sonrasında ise ilk MMORPG oyunumla tanıştım, ne diye soracak olursanız tabikide ; Knight Online. Bu oyunda da kafemizde geceli gündüzlü nöbet sistemiyle partide yata yata uzun bir süre level kasmakla geçmişti zamanımız. Sonrasında öğrendik ki serverın yüksek levelli abilerimiz buldukları bir bugı abuselayarak bulundukları yerlere gelmişler ve bunuda hiç çaktırmamışlardı. Hal böle olunca da doğal olarak KO kariyerim fazla uzun sürmemişti. Bunu takip eden yıllarda ise birçok farklı MMORPG oyunu oynadım taki World of Warcraft'la tanışana kadar. Tam bir devrimdi benim için zira o zamana kadar oynamış olduğum aynı türdeki diğer oyunlardan kat ve kat daha iyi ve eğlenceliydi benim için ve bu tam aradığım şeydi. Öyleki şu an bile her büyük yama geldiğinde arkadaşlarla toplanır götürebildiğimiz yere kadar götürür ve sonrasında ise ara veririz, özellikle bu 'ara veririz' cümlesini kullandım zira bana göre WoW oynayan biri 'ben WoW'u bıraktım' diyemez sadece belli bir süre ara vermiştir farkında değildir bana kalırsa, çünkü Volkswagen firmasının bir reklamı vardı 'biz daha iyisini yapana kadar en iyisi bu' diye bana görede WoW aynen bu sloganın oyun camiasında vücut bulmuş halidir. Sonrasında ise Warcraft'ın içinde oyuncular tarafından yapılan birbirinden farklı içerik ve amaçlarda bir çok farklı türde Custom Map oynadık taki Dota ile tanışana kadar tabi, uzun yıllar kafedeki lan gamemizin baş tacı olmuştur Dota ve hala arkadaşlarla toplandığımızda o yılların anılarıyla uzun uzun muhabbet ederiz. Farkındayım biraz uzun bir giriş oldu, kaseti biraz hızlandırıp ileri saracak ve günümüze gelecek olursak Blizzard yapımı birçok oyun ve diğer farklı MOBA'ları ara ara oynamaktayım haricinde ise şu aralar çoğunlukla telefon oyunlarıyla vakit geçirmekteyim.

Yukarıdaki bilgileri tam 4 yıl önce evlenmeden biraz önce yazmıştım ve o zamanlarda iş ararken bu platformada 2 adet kariyer CV si oluşturmuştum. Biri normal iş ilanları için kullandığım sıradan normal bilgilerimi ve geçmişimi içeren bir Cv ve diğeri de gençlik yıllarından beri hayalini kurduğum meslek ve kariyer planı olan oyun oynamak ve bundan bir şekilde para kazanmak üzerine yazmış olduğum bu CV idi. Ama hali hazırda çalıştığım yere bakacak olursanız bu hayalim gerçekleşmedi ne yazık ki ama bu hayalimden henüz vazgeçmiş değilim  ve bir kez daha şansımı deneyip diğer CV mi tamamen gözden çıkartıp sadece bu kariyer hayalim üzerinden yeni bir gelecek ve yeni bir yol çizmek istiyorum. 

Yukarıdaki oyun geçmişimin kısa bir özetini çıkarmak gerekirse, çok iyi ve çok sabırlı bir oyuncu, herhangi bir oyunun eksiklikleri ve güzel yanlarını sizlere anlatabilecek, oyunun buglarını ve hatalarını bulabilecek, oyunun gelişimi için gerekli olan eklemeleri ve yamaları sizlere söyleyebilecek, bir oyundan oyuncunun keyif alabilmesi ve oyunda vakit geçirmesi için gerekli herşeyi size sunabilecek bir Veteran Gamer'ım.</p>